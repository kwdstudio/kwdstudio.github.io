---
layout: case
title: Råd och Rön 
description: Värt att testa – Råd & Rön söker nästa generation.
image: /images/cases/rad-ron-new/featured.png
client: Råd & Rön 
all_order: 5
teaser_heading: Värt att testa
teaser_body: <p>Råd & Rön söker nästa generation.</p>
intro_heading: Råd & Rön söker nästa generation.
intro_lead: Anrika Råd & Rön har ett långsiktigt mål — att få Sveriges 35-45-åringar att ta över stafettpinnen från dagens trogna men åldrande prenumeranter. För att nå dit behöver den nya målgruppen först lära känna Råd & Rön.
---

Råd & Rön och KWD Studio hade redan ett samarbete där vi hjälpte dem att stärka sin närvaro i egna digitala kanaler och sociala medier. Satsningen var så framgångsrik att Råd & Rön valde att vända sig till oss även för nästa steg: digital marknadsföring.

## Uppdrag

För att den nya, yngre målgruppen på sikt skulle konverteras till prenumeranter behövde vi först etablera Råd & Rön i deras medvetande. En stor andel av målgruppen (35-55-åringar med stabil ekonomi) känner till varumärket Råd & Rön och är positivt inställda, men få av dem vet vad tidningen faktiskt erbjuder. Vi behövde alltså få målgruppen att lära känna Råd & Rön och förstå värdet av innehållet.

## Lösning

Vi identifierade ett antal målgruppssegment för vilka Råd & Röns innehåll och tester är särskilt relevanta. Därefter konkretiserade vi flera tydliga, unika värden hos Råd & Rön och deras erbjudande: trovärdighet, oberoende, brett testutbud med mera som har betydelse för målgruppen. Därefter utvecklade vi ett koncept för always-on-marknadsföring samt en mediaplan. Konceptet behövde vara flexibelt och möjligt att variera för att hålla under lång tid, kanaloberoende samt kunna anpassas efter säsonger och trender. Därutöver skulle det kunna uttryckas på ett sätt som tilltalade målgruppen, och tydligt spegla Råd & Röns varumärke.

## Värt att testa.

Konceptet bygger på lätt överdrivna men relaterbara situationer där huvudrollen spelas av vardagliga produkter, just sådana som Råd & Rön testar. Kökskaos när en smoothie-mixer löper amok, ett hav av skum när tvättmaskinens lucka inte håller tätt, en robotgräsklippare som effektivt skapar kaos i blomsterrabatten; kort sagt, möjliga konsekvenser av att konsumenten fattat köpbeslut utan tillräcklig eller pålitlig information. Vi kallar konceptet ”Värt att testa.”. Ett positivt laddat uttryck i kombination med en oönskad situation skapar en rolig och blickfångande kontrast. Poängen hämtas snabbt hem genom förklaringen: Det är alltid värt att testa innan köp, och att Råd & Rön gör professionella, oberoende tester som hjälper oss att fatta smarta, hållbara, ekonomiska köpbeslut.

## Resultat

Utifrån konceptet har vi producerat stillbilder och animerade enheter till Meta, display och LinkedIn samt ljudspotar som distribueras via Acast och Youtube. Låga räckviddskostnader och hög klickfrekvens i Meta, överraskande många klick från Youtube och positiva resultat av ljudannonser i Acast visar att vi på ett mycket effektivt sätt lyckas intressera och engagera målgruppen. Nu är grunden lagd för nästa steg: att göra målgruppen till prenumeranter.

{%
  include page_image.html
  src="/images/cases/rad-ron/staplar.png"
  caption="Förändrad räckvidd efter KWD Studios insats."
%}

