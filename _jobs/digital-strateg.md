---
layout: page
title: Strateg
description: Vi söker en strateg som är intresserad av plattformars förutsättningar och människors beteenden.
color1: "#e4006e"
color2: "#effc13"
color3: "#00b295"
color4: "#940797"
intro_heading: Strateg med fokus på format och placeringar
intro_lead: "<p>Vi söker nu en strateg med god kunskap om plattformars möjligheter och begränsningar och vad det ställer för krav på budskap och paketering.</p>"
---
Tillsammans med konceptutvecklare och marknadsstrateger har du en nyckelroll i att maximera effekten av våra kunders marknadsaktiviteter. Du har koll på plattformarnas förutsättningar och hur de tillsammans med människors beteenden kan hjälpa varumärken att nå rätt målgrupp. Du vet också vilka krav som ställs på innehållet för att fungera optimalt i de olika kanalerna.

## Rollen

Som digital strateg har du en viktig roll både i det initiala insiktsarbetet att ringa in och segmentera målgrupper och formulera deras mediabeteende. Med det som grund har du förmåga att göra strategiska vägval rörande både kanaler och uttag. Arbetet kan omfatta att kartlägga och formulera hur ett varumärke kan kommunicera i sina egna digitala och sociala kanaler. Det kan också innebära att arbeta fram strategier för köpta ytor i syfte att positionera sig, generera leads eller nå nya målgrupper.

Vi tror att du har ett stort intresse för och ambitioner att utvecklas inom följande:

- **Insiktsarbete och kampanjstrategi** — örstå beteenden, mediakonsumtion och vad som krävs för att nå en specifik målgrupp.
- **Kampanjuppsättning och optimering** — segmentering och hur man bäst sätter upp en kampanj i olika annonsverktyg, inklusive mediaköp, i syfte att styra kampanjer för att maxa utfall över kampanjperioden.
- **Utvärdering och analys** — sammanställning av data i syfte att få fram insikter om både resultat och effekt. Förmåga att formulera och presentera insikter på ett pedagogiskt sätt.
- **Paketering och format** — ett stort intresse för vilket innehåll som krävs och hur det kan ta form givet plattformarnas förutsättningar. Har du erfarenhet och kompetens att producera innehåll för sociala och digitala kanaler är det en bonus.

## Om dig

Vi tror att du är en person som är nyfiken på människors behov och beteenden i en digital kontext. Du är intresserad av plattformarnas förutsättningar och vad det ställer för krav på varumärken och deras kommunikation. Du har förmåga att sätta dig in i ett problem och kunna omformulera det till en lösning. Du är utbildad inom marknadsföring eller kommunikation. Kanske har du arbetat på byrå ett tag. Om du har erfarenhet från kundsidan och förstår beställarrollen med allt vad det innebär så är det ett plus.

## Vi erjbuder

Hos oss får du möjlighet att arbeta med att utveckla strategier för några av Sveriges främsta varumärken. Vår starka tro på att strategi och kreativitet går hand i hand gör att vi alltid arbetar tätt tillsammans i team för att skapa den bästa lösningen för våra kunder. Vi tror på nyfikenhet som drivkraft och resonerar ofta om beteenden, kultur, teknik och varumärken - ibland över frukost, ibland ett glas bubbel. Vi har (ett superfint!) kontor ovanför Brunogallerian på Södermalm i Stockholm och utöver teamet på KWD Studio finns ett stort nätverk av kreatörer, specialister och producenter som vi ofta och gärna involverar i våra uppdrag. 


## Ansök

Skriv några rader om dig själv, vad du har gjort, vad du vill utvecklas inom och skicka tillsammsn med din CV ett mail till Karolina Westerlund,[karolina@kwdstudio.se](mailto:karolina@kwdstudio.se). Varmt välkommen med din ansökan! 

