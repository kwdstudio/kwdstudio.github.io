---
layout: page
title: Digital strateg
description: Vi söker en strateg som vill utvecklas inom kampanjstrategi, målgruppsanalys, uppföljning och analys. Allt för att nå nya insikter om hur träffar rätt och får effekt.
color1: "#e4006e"
color2: "#effc13"
color3: "#00b295"
color4: "#940797"
intro_heading: Digital strateg
intro_lead: "<p>Vi söker en digital strateg som är kunnig inom målgruppsanalys, har koll på digitala kanalers möjligheter och begränsningar, och vet vad som krävs för att för att nå fram till en specifik målgrupp.</p>"
---
Tillsammans med konceptutvecklare och innehållsstrateger har du en nyckelroll i att maximera effekten av våra kunders marknadsaktiviteter. Du kan kanalernas förutsättningar och hur de tillsammans med människors beteenden kan hjälpa varumärken att nå rätt målgrupp. Du har även koll på hur man paketerar innehåll för att på bästa sätt passa både målgrupp och kanal. 

## Rollen

Som strateg ansvarar du för målgruppsanalys och strategiska vägval rörande kanaler och uttag. Ibland rör det sig om att kartlägga hur ett företag når ut i sina digitala och sociala kanaler och utifrån det ge rekommendationer, eller ta fram en ny strategi. I vissa fall rör det sig om att ta fram en mindre annonskampanj som går i enstaka kanaler. Men det kan också vara en integrerad kampanj där kampanjstrategi och innehåll arbetas fram parallellt för att sedan aktiveras i flertalet kanaler över tid. Kort och gott, du vet vad som krävs för att ett varumärke ska nå sin målgrupp.

Vi tänker att du har ett stort intresse för och ambitioner att utvecklas inom följande:

- **Kampanjuppsättning och optimering** — du kan hantera all uppsättning i annonsverktyg, inklusive mediaköp, samt vet hur du ska styra kampanjer för att maxa utfall över kampanjperioden.
- **Utvärdering och analys** — kan ta ut resultat och statistik från digitala/sociala kampanjer, stora som små, samt analysera och formulera insikter och inte minst, presentera dem på ett pedagogiskt sätt.
- **Kanaler** — kanalernas nytta och betydelse för varumärkespositionering och försäljning, både organiskt och köpt.
- **Målgruppsarbete** — målgrupps- och beteendeanalys. Vet hur man ringar in och segmenterar olika grupper.
- **Innehåll och format** — att innehållet utgår ifrån kanalens förutsättningar. Har du dessutom kompetens att producera innehåll (copy, bild eller enklare film) är det en bonus!

## Om dig

Vi tror att du är en person som är nyfiken på människors behov och beteenden i en digital kontext. Du är intresserad av målgrupper, kanaler och resultat: varför gick det som det gick, och vad kan vi lära av det? (snarare än “så här bra gick det”). Du har förmåga att sätta dig in i ett problem och kunna omformulera det till en lösning. Du arbetar bra i team, delar gärna din kunskap med andra och lyssnar på andras idéer och erfarenheter. 

Du är utbildad inom marknadsföring eller kommunikation. Du kanske har arbetat på byrå ett tag. Om du har erfarenhet från kundsidan och förstår beställarrollen med allt vad det innebär så är det ett plus.

## Ansök

Om du vill utvecklas inom kommunikation och digital marknadsföring tillsammans med en nyfiken grupp av projektledare, strateger och konceptutvecklare, skicka en ansökan med CV till vår vd, Karolina Westerlund, [karolina@kwdstudio.se](mailto:karolina@kwdstudio.se). Välkommen! 

