---
layout: page
title: Digital marknadsförare
description: Vi söker nu en digital marknadsförare som är kunnig inom målgruppsanalys och segmentering, som har koll på digitala kanalers möjligheter och begränsningar, och som vet hur man paketerar innehåll för att passa både målgrupp och kanal.
color1: "#e4006e"
color2: "#effc13"
color3: "#00b295"
color4: "#940797"
intro_heading: Digital marknadsförare
intro_lead: "<p>Vi söker nu en digital marknadsförare som är kunnig inom målgruppsanalys och segmentering, som har koll på digitala kanalers möjligheter och begränsningar, och som vet hur man paketerar innehåll för att passa både målgrupp och kanal.</p>"
---
Tillsammans med konceptutvecklare och innehållsstrateger tar du fram långsiktiga strategier och kortare kampanjer som hjälper våra kunder att både positionera sig och stärka sin affär med hjälp av smart digital kommunikation.

## Rollen

Som digital marknadsförare har du en avgörande roll i att planera och genomföra marknadsaktiviteter. Du ansvarar för målgruppsanalys och strategiska vägval rörande kanaler och uttag, aktivering och optimering såväl som uppföljning och analys. Du jobbar både med stora integrerade kampanjer där flertalet kanaler ingår i mixen och med mindre annonskampanjer i enstaka kanaler under begränsad tid. Du är med från ide och planering, genom konceptutveckling och produktion till kampanjuppsättning och utvärdering. Du har god förståelse för vad som krävs av ett företag eller en organisation för att nå ut till sin målgrupp. Du har även förmågan att dela den kompetensen med våra kunder för att på bästa sätt hjälpa dem att själva förstå och bli bättre på digital kommunikation. Din kompetens och roll är en nyckelroll när det gäller att omsätta koncept, innehåll och kreativa uttag till lyckade marknadsaktiviteter.

Vi tror att du har kompetens inom följande områden:

- **Kanalkunskap** — god kunskap om kanalernas nytta, betydelse och position för varumärkespositionering och försäljning, både organiskt och köpt.
- **Målgruppsarbete** — god kunskap om målgrupps- och beteendeanalys och vet hur man ringar in och segmenterar olika grupper.
- **Innehållsproduktion** — göra om material (bild, video, text, grafik) för att passa en specifik kanal och målgrupp. Dvs redigering och enklare grafik.
- **Kampanjuppsättning och optimering** — kan hantera all uppsättning i annonsverktyg, inklusive mediaköp samt vet hur du ska styra kampanjer för att maxa utfall över kampanjperioden.
- **Utvärdering och analys** — kan ta ut resultat och statistik från digitala/sociala kampanjer, stora som små, samt analysera och formulera insikter och rapportera dem pedagogiskt.

## Om dig

Vi tror att du är en person som är nyfiken på människors behov och beteenden i en digital kontext. Du är intresserad av målgrupper, kanaler och resultat: varför gick det som det gick, och vad kan vi lära av det? (snarare än “så här bra gick det”). Du har förmåga att sätta dig in i ett problem och kunna omformulera det till en lösning. Du arbetar bra i team och delar gärna din kunskap med andra. Du är hemma i digitala marknadskanaler och dess olika verktyg.

Du är utbildad inom marknadsföring eller kommunikation. Du har förmodligen arbetat på byrå ett tag. Om du har erfarenhet från kundsidan och förstår beställarrollen med allt vad det innebär är det ett stort plus.

## Ansök

Om du vill utvecklas inom kommunikation och digital marknadsföring tillsammans med en nyfiken grupp av projektledare, strateger och konceptutvecklare, skicka en ansökan med CV till vår vd, Karolina Westerlund, [karolina@kwdstudio.se](mailto:karolina@kwdstudio.se).

## Om KWD

KWD Studio är en innehållsbyrå med fokus på digital marknadsföring. Vi rör oss i gränslandet mellan innehållsdriven marknadsföring och reklam, alltid med målgruppens intressen först. Vi funderar över människors drivkrafter och beteenden i förhållanden till varumärkens positioner i en digital kontext. Vi bygger insikter på data och kulturstrategisk analys.

Vi har förmånen att arbeta med några av Sveriges största varumärken: Sveriges Television, Atea,  ICA-handlarnas Förbund och Fjällräven för att nämna några. Vi arbetar med allt från strategi till produktion och aktivering. Ibland gör vi saker själva, ofta i samarbete med andra kreatörer och producenter. Vi har kontor på Södermalm i Stockholm, men just nu tillbringar vi största delen av vår arbetstid på distans. Vi tycker om att arbeta smart, effektivt och tillsammans, men vi värdesätter också tid för reflektion och återhämtning. Vi är i dagsläget fem personer, men vi hoppas inom kort vara dubbelt så många.
